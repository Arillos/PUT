# Zestawy Arduino Uno

<p align="justify">
Zestawy laboratoryjne Arduino Uno zawierają podstawowe elementy pomiarowe i wykonawcze niezbędne do realizacji zadań laboratoryjnych z przedmiotów takich jak systemy wbudowane (SW), sensory i bezprzewodowe sieci sensorowe (SiBSS) oraz mikrokontrolery w praktyce (MwP). Każdy zestaw posiada swój unikatowy identyfikator określający typ płytki uruchomieniowej, numer sali laboratoryjnej, w której się znajduje oraz numer porządkowy. Przykładowo zestaw o identyfikatorze Ard/2.7.15/1 oznacza pierwszy zestaw laboratoryjny Arduino Uno znajdujący się w sali 2.7.15 BT. Zajęcia z ww. przedmiotów odbywają się zwyczajowo w grupach laboratoryjnych nieprzekraczających 16 osób (zdarzają się wyjątki). Oznacza to, że ćwiczenia realizowane są w grupach dwuosobowych (w przypadku nieparzystej liczby osób w grupie istnie jednak możliwość pracy w zespole trzyosobowym). Na pierwszych zajęciach laboratoryjnych (tzw. organizacyjnych) prowadzący dzieli grupę laboratoryjną na zespoły i przydziela im zestaw o określonym identyfikatorze. Od tego momentu zespół laboratoryjny odpowiada za powierzony zestaw i zobowiązana jest do każdorazowego sprawdzenia kompletności zestawu na początku i końcu zajęć. **W przypadku wystąpienia braku kompletności zestawu, zespół powinien niezwłocznie zgłosić to prowadzącemu zajęcia.*
</p>
